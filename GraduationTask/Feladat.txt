
    Egy műanyag alapanyagot gyártó cég hálózat tervezésében vesz részt. A cég két
gyárteleppel rendelkezik, és egy irodája is van. Az irodában csak vezeték nélküli
hozzáférést kell biztosítani. Feladata, hogy a megadott tervek alapján szimulációs
programmal elkészítse a cég teszthálózatát.

    A munkáját netfact16 néven mentse az Ön által használt szimulációs program
alapértelmezett formátumában!
 
 1  A szimulációs programban válassza ki a feladat megoldásához szükséges eszközöket 
    a következő információk alapján:
    a. A forgalomirányítók rendelkezzenek minimum két Ethernet interfésszel,
        amelyek legalább 100 Mb/s sebességűek, valamint legalább egy szinkron soros
        interfésszel!
    b. A kapcsolók legalább 8 portosak legyenek!
    c. A vezeték nélküli hálózatot az irodában egy vezeték nélküli forgalomirányító
        (SOHO forgalomirányító) biztosítsa!

 2  A kiválasztott eszközöket kösse össze a topológiai ábrának megfelelően!
 3  A hálózati eszközökön (kapcsolók, forgalomirányítók) a konfigurációban megjelenő
    eszköznév a topológiai ábrának megfelelő név legyen (kivéve a vezeték nélküli
    forgalomirányítón)!

 4  Állítsa be a forgalomirányítók és az SW11 kapcsoló, illetve az IRODA vezeték
    nélküli forgalomirányító IP-címeit a táblázatnak és a topológiai ábrának
    megfelelően!

 5  A GYAR1 forgalomirányítónál és az SW11 kapcsolónál biztosítani kell a 
    távoli – telnet protokollon keresztüli – elérést. 
    A távoli eléréshez használt jelszó Gyar1vty legyen!
 6  A GYAR1 forgalomirányítónál és az SW11 kapcsolónál a privilegizált módot védő
    jelszó a Gyar1ena legyen!

 7  Állítsa be a PC11 számára az IP konfigurációt a táblázat alapján! 
    A DNS szerver címe 4.4.8.8 legyen!

 8  A 2-es gyárban a GYAR2 forgalomirányító a 172.19.10.0 és a 172.19.20.0
    hálózatokban is DHCP szerverfunkciókat lát el. A DHCP szervernél a következő
    beállításokat kell elvégeznie mindkét hálózat esetén:
    a.  Az utolsó 5 (eszköz által használható) címet ne ossza ki a kliensek számára!
    b.  A DNS szerver címe: 4.4.8.8 legyen!
 9  Állítsa be a 2-es gyárban lévő számítógépeken, hogy IP-címüket automatikusan
    kapják a DHCP szervertől!

10  A cégnél dinamikus forgalomirányítás használata mellett döntött a tervezőcsapat.
    Állítsa be a RIP forgalomirányító protokoll 2-es verzióját a GYAR1 és a GYAR2
    forgalomirányítókon!

11  Az IRODA vezeték nélküli forgalomirányító esetén a következő általános
    beállításokat kell elvégeznie:
    a.  A belső hálózatban a forgalomirányító DHCP szolgáltatást nyújt. 
    Állítsa be úgy a DHCP szolgáltatást, hogy a 192.168.200.20-as IP-címtől a
    192.168.200.50-es IP-címig osszon IP-címet a forgalomirányító! 
    A DNS szerver címe 4.4.8.8 legyen!
12  Az IRODA vezeték nélküli forgalomirányítón vezeték nélküli hozzáférést is
    biztosítanak.
    Állítsa be a vezeték nélküli hálózatot a következőképpen!
    a.  Az SSID irodawifi legyen!
    b.  A hitelesítés WPA2/PSK, a titkosítás AES segítségével történjen! 
    A kulcs Nagytitok123 legyen!
13  Csatlakoztassa a Laptop klienst a vezeték nélküli hálózathoz, és állítsa be, 
    hogy IP-címét automatikusan kapja az IRODA forgalomirányítótól!

14  Minden hálózati eszközön mentse el a konfigurációt, hogy azok újraindításuk 
    után is megőrizzék a beállításokat!
